Riguardo il progetto individuale da realizzare durante la somministrazione,esso consisterà in una spa in React con un mini database in cui registrare un paio di dati di utenti e un backend gestito da express.

La parte be/db è optional, vi è un esempio fatto e finito di codice realizzato a lezione da copiare e incollare.

Di seguito le specifiche.

Realizzare una SPA (single page application) in React per pubblicizzare un progetto e richiedere finanziamenti.
L’argomento del sito è a piacere: potrebbe trattarsi di una “colletta” per ristrutturare i giardini pubblici di quartiere o un edificio storico, un progetto simil-kickstarter per finanziare un film, un gioco da tavolo, un viaggio o un prodotto editoriale, oppure una raccolta di fondi a scopo sociale o di beneficenza.

La SPA dovrà contenere:
una homepage con la descrizione del progetto;
un blog con alcuni articoli di aggiornamento sullo stato degli investimenti e/o approfondimenti sulla destinazione delle donazioni, racconti “di colore” e altri contenuti che possano “convincere” le persone a partecipare alla realizzazione del progetto;
una pagina chi siamo dedicata al/ai promotore/i del progetto (tu oppure persone di fantasia);
una pagina in cui sia possibile simulare la donazione di denaro e visualizzare il l’ammontare totale delle donazioni.

OPTIONAL - inserire le “donazioni” in un database insieme a nome, cognome e email dell’utente che le ha effettuate per poterle visualizzare sul sito in ordine decrescente di ammontare.
Prevedere, in fase di simulazione del pagamento, anche la possibilità per un utente di fare una donazione anonima.

Consigli generali:
utilizzare lo stack PERN visto a lezione per la realizzazione del database e della API che fornisce i dati dei finanziamenti;
utilizzare chatGPT per i contenuti del blog e per il copy del sito: vietato rimanere bloccati davanti alla “pagina bianca”! Siamo programmatori, non copywriter!
l’intelligenza artificiale è molto utile anche per le immagini...
un CSS ben scritto e responsive è IMPORTANTE: dedicagli tutto il tempo che ti serve;
prima si fa la SPA e POI si collega il db;
la parte di memorizzazione dei dati è da considerarsi opzionale, realizzala solo se hai ancora tempo per farlo prima della consegna;
